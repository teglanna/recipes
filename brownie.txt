Hozzávalók 4 személyre:
20 dkg csokoládé
4 tojás
35 dkg cukor
1,75 dl olaj
17,5 dkg liszt
1 teáskanál sütőpor
½
teáskanál só
½
rúd vanília
vaj a kikenéshez
10 dkg mogyoró
Elkészítés:
Az étcsokoládét kis darabokra törjük. A mogyoróból 7 dkg-ot finomra őrölünk, a maradék 3 dkg-ot pedig durvára vágjuk, ezzel fogjuk a végén az elkészült édességet díszíteni.

1. A csokoládét az olajjal vízgőz felett felolvasztjuk. Figyeljünk arra, hogy a víz ne legyen forró vagy nagyon meleg, csak langyos.

2. A tojást a cukorral habosra verjük. Miután már szép habos, óvatosan hozzákeverjük az olvasztott csokoládét és a végén hozzáadjuk a lisztet, a sütőport, a sót, az őrölt mogyorót és a vaníliarúd kikapart belsejét. Az egészet egynemű masszává keverjük.

3. Egy vajjal kikent tepsiben (kb. 40*28 cm nagyságú, 3 cm magas forma), kb. 150-170 fokon 30 percig sütjük.

4. Tálaláskor megszórhatjuk durvára darált mogyoróval. Mogyoró helyett használhatunk mandulát is.
